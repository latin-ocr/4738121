Caput 1.
Iudicium Aristophanis de tragicis exponitur.

Poeta comicus Aeschylum summa effert laude maximeque eam
ob causam, quod fabulae Aeschyleae homines ad virtutes bonosque
mores reducere possint. Etenim non modo chorus, qui ex mystis
constat et sententiam poetae pronuntiat, a partibus Aeschyli est, sed
etiam Bacchus mores varios et mutabiles lepidissimi cuiusque Athe-
niensis prae se ferens, quamquam Euripidem ex inferis repetiturus
est, Aeschylo multas tribuit laudes. Maximi autem momenti est, quod
ipse Euripides, in adversarium acerbissime invehens, invitus Ae-
schylum magis laudat, quam vituperat et iis, propter quae Ae-
schylum et poesim eius reprehendit, se ipsum ridiculum sophi-
stam, qui singulis quidem operam navet, totius autem artis tra-
gicae paene ignarus sit, praebet sibique ipsi litem intendit. Quae
Aristophani in Aeschyleis fabulis vituperanda videntur, lenissime
notantur. - Aeschylus comico imago virtutis illorum est, qui
ad Marathonem pugnarunt (τῶν Μαραθωνομαχῶν). lnducit eum
alto excelsoque animo et summa severitate ac gravitate praedi-
tum. Garrulitati Euripidis divinum opponit silentium ²⁶), cum
aemulum vix dignum, cui respondeat, putet. Tantum abest, ut
laudem multitudinis appetat, ut vulgi nullam omnino rationem
habeat. Ne Atheniensibus quidem de praeclaris poetis iudicandi
esse facultatem, iudicat 27,); nec libenter cum Euripide certamen

init, cum suam poesim esse immortalem, illam autem Euripidis
morte deletam ducat ²⁸).

 

26) Ran v. 80⁴ seq. (ed. Bergk).

27) v. 80⁷: οὔτε yde Ἀθηναίοισι συνέβαιν’ Αἰσχύλος.

28) v. 86⁷2 ὅτι ἦ ποίησις οὐχὶ συντέθνηκέ μοι,
τούτῳ δὲ συντέθνηκεν, ὥσθ’ ἕξει λέγειν.

Egregie poeta lusit in verbo συντέθνηκεν, quod est: simul ad inferos
venit, et: simul morte deleta est, cf Hermann ud Soph. Phil. v. 1⁴29.

