‘1⁷

Cum igitur omnes Athenienses de virtute Sophoclis consen-
tirent, suo iure comicus eum nisi obiter non commemorat. Sed
quoniam Aeschylum eiusque poesim illi, qui novam disciplinam
philosophorum sequebantur, parum intellegebant, ne dicam, con-
temnebant, Euripidis autem tragicam artem admiratione amplecte-
bantur summa, ita ut fabulae Euripideae magis magisque in de-
licias hominum abirent, poeta comicus egregie in scenam inducit
Euripidem et Aeschylum inter se certantes, quorum illum auc-
torem omnium malorum, quae tum moribus civium mutatis et
philosophorum praeceptis pervulgatis in rempublicam invasissent,
faceret, Aeschylum contra imaginem veterum morum proponeret.
Comicus enim non solum Euripidem, sed etiam omnes, qui eius
tragoedias, cum novas agendi et sentiendi normas susciperent,
illis Aeschyli praeferebant, ridere sibi proposuit. Suo igitur iure

v comicus ea, propter quae aequales Aeschylum vituperabant, vel

extenuat vel ad extollendam Aeschyli virtutem refert, Euripidis
autem vitia amplificat.

