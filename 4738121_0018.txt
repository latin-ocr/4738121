8

larem concedamus, Sophocles tamen Dionysiis ruralibus eiusdem
anni non est mortuu8‚ quoniam ne infra duos menses quidem
talis fabula, qualis est Ranae, conscribi et doceri potuit ²⁸). lta-
que nihil restat, nisi ut Sophoclem 01. 93, 2 mense Anthesteri-
on'e paulo post Euripidem, qui in Macedonia mortem occubuit
mortuum esse statuamus, praesertim cum iam auctor marmoris
Parii Euripidis mortem ad 01. 93, 2 archonte Antigene referat ²⁴).
Quid autem Aristophanes ingeniosius excogitare potuit, quam
tum, cum morte Euripidis et Sophoclis tragoedia quasi parenti·-
bus orbata est, ea, quae comico maxime visa sunt vituperanda
in fabulis Euripidis, quem poetam, dum vivus erat, in multis
fabulis, veluti in Autolyco, Erechtheo, Polyido, Phoenissis, Achar-
nensibus, Nubibus, Thesmophoriazusis‚ Pace, vehementer irrise-
rat, in unum quasi centrum cogere, ut eo non solum Euripidem
sed etiam amicos ei Athenienses maximeque illos, qui eum imi-
tabantur, omnesque novos poetas, inter qnos etiam poetae di-
thyrambici recentiores illius aetatis fuerunt ²⁵) rideret et in Eu-
ripidem causam omnium malorum, quae in priore fabulae parte,
ubi Bacchus lecta Andromeda motus ad inferos descendit, unde
Euripidem reducat, ridentur, deferret. —-

Hisce praemissis ad exponendum indicium, quod comicorum
princeps de celeberrimis illis tragicis sert, aggredimur.

23) Boeckh Ι. 1. p. 102. Bitschl l. Ι. ρ. 13. Quam rein temere impug-
nant Rankius l. l. p. 271 et Wagnerus in Quaest. de nan Arist. Spec. Ι.
(Vratisl 1846) init. Nam quod Pacem paullis diebus, antequam acta sit, esne
conscriptam (01, 89, 3) dicunt, hoc nulla quidem re comprobatur. Et quan-
tum distat Pax a Ranisl Cratinus vel gloriatur, sese vix duobus annis Chiro-
ues confecisse, dicens (ap. Aristid. 49, Τ. ll ‚ p. 521 Dind.): ταῦτα δυοῖν
ἐν ἐτοῖν ἡμῖν μόλις ἐξεπονήθη, Bergk de reliq com. Att. p. 219 seq.

24) cf. Boeckh l. l. p. 97 annot. 120. Corp. inec. ll. p. 342.

25) Suo quidem iure Meyerus in commentat. ἔ de Arist, Ran. (ind. lect.
nal 1836) p. 9 contendit, quorumdam poetarum vanam et ridiculam garru-
litatem et obscuram orationem cantu Ranarum (v. 210 seq) rideri, quem
cantum ex variis variorum dithyramboruni et tragicorum et ex Euripidis
potissimum carminibus esse sumptum, satis apparet. Errant autem Brumoyins
et B. Thierschius, quorum ille poetas omnes tragicos, hic Euripidem Rana-
rum coryphaeum illo cantu maxime rideri putat.

